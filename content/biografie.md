---
title: "Biografie"
menu: "main"
---


{{<figure class="uk-float-right uk-padding-small uk-padding-remove-vertical" src="/images/others/pasfotoCVklein.jpg" >}}  
<p>De Belgische sopraan **Annelies Buyssens** volgde  haar zangopleiding aan het Conservatorium van Gent, waar ze in 2005 een Meestergraad in de Klassieke Zang behaalde bij Erika Pauwels en Zeger Vandersteene.</p>

Annelies behaalde dat jaar eveneens een Kandidaatsdiploma in de Kunstwetenschappen aan de Universiteit Gent en haar Lerarendiploma aan de Hogeschool Gent.

Na haar studies in Gent trok Annelies naar het Conservatorium van Amsterdam waar ze als vrije student gedurende twee jaar zangles kreeg van Pierre Mak en verschillende masterclasses volgde. 

Ze werkte mee als korist aan verschillende operaproducties in Amsterdam en Den Haag en zij soleerde twee jaar na elkaar (2007 en 2008) op de Operadagen van Rotterdam en op de Dag van de Romantische Muziek te Rotterdam.

Annelies zong voor het eerst in de Vlaamse Opera met Arte Vocale in 2001 en in 2008 verzorgde ze er als solist twee Lunchconcerten.

Annelies was als enigste Vlaming laureaat van de Operastudio Vlaanderen in 2007-2008. Ze werkte er samen met verschillende regisseurs en dirigenten  en  vertolkte onder hun leiding delen van de rollen van Suzanna ("Le Nozze di Figaro", Mozart), Fiordiligi ("Cosi fan tutte", Mozart), Norina ("Don Pasquale", Donizetti), Musetta ("La Bohème", Puccini), Lauretta ("Gianni Schicci", Puccini), Amelia ("Amelia al ballo", Menotti), Monica, ("The Medium", Menotti), Ninfa ("La Catena d'Adone", Mazzocchi). 

Van januari tot mei 2008 was Annelies als solist te horen en te zien bij het Vlaams Muziek Theater in de operette "De Zigeunerbaron" van Johann Strauss. Ze vertolkte de rol van Arsena.

Annelies geeft ook lied- en operarecitals in binnen- en buitenland. In de Operastudio werd ze daarin gecoached door o.a. Tuan Sieh Loh, Pietro Rizzo, Ann Murray en Graham Johnson. Van 2011-2013 volgde Annelies coaching bij Lubov Stuchevskaya.

Sinds 2007 vormt Annelies ook een DUO met pianiste Jozefien Van Parys, samen verzorgden ze reeds diverse recitals voor verschillende organisaties (zoals Operadagen Rotterdam, Dag van de Romantische Muziek, Vrienden van de Lyrische Kunst, LOD, OORkussen, ...). Hun laatste recitals "Magritte et ses amis" (2008) en "L'invitation aux romances" (2009) konden op veel bijval rekenen.
In april 2010 stelden hun recital voor met Amerikaanse opera-aria's en musical-songs uit de jaren 1930-1960: "Fascinating love!". In oktober 2011 ging hun laatste recital "Amor y Odio" in première. Een herneming volgde in oktober 2012 in de gerestaureerde Sint-Laurentiuskathedraal te Ename voor OKRA. In maart 2013 volgde nog een herneming van "Fascinating Love!" op een demo-voorstelling van SampleSumo.

In mei 2013 ging haar recital "Après un rêve, songs of slumber and sleep" in première in Kunstenplatform Zebrastraat Gent. In april 2014 volgde er een nieuwe creatie: "Le Salon des Souvenirs", een Lied-Recital ter ere van de Ensor-herdenking te Oostende.

Sinds 2015 maakt Annelies als solist tenslotte ook deel uit van het nieuw opgericht jong operagezelschap Bang-up! Opera, in 2016 getransformeerd tot CLOSE OPERA. Het solistenensemble is regelmatig te horen in kunstcafé Huset in Gent. Maar CloseOpera gaat ook op tournee naar verschillende concertzalen en culturele centra doorheen België met diverse producties waaronder "The Grand Diva Night".

Als korist is Annelies sinds 2009 werkzaam in het Koor van KUNSTHUIS OPERA VLAANDEREN te Antwerpen en Gent, en sinds 2012 ook in het Koor van de MUNT/la MONNAIE te Brussel. In 2013 was ze te gast in het Koor van het TEATRO REGIO te Parma, Italië. Sinds 2015 versterkt Annelies eveneens het VLAAMS RADIOKOOR olv Hervé Niquet.