---
title: "Welkom"
# header_menu_title: "Annelies"
# navigation_menu_title: "Annelies"
weight: 1
header_menu: true
---

Ik ben Annelies Buyssens, psycholoog in Gent. Ik werk als therapeut in de groepspraktijk [Tondel](https://www.tondel.be/) en in mijn
privépraktijk.

Zowel volwassenen, jongvolwassenen als koppels en gezinnen zijn welkom bij mij.

Vanuit mijn brede opleiding als **klinisch psycholoog** aan de Universiteit Gent sta ik voor een integratieve aanpak.
Hierbij wordt een combinatie van verschillende denkkaders, theoretische en empirische kennis en therapeutische technieken ingezet.

Mijn kennis hou ik up-to-date door me maandelijks bij te scholen. Ik volbracht de gecertificeerde opleiding [EMDR](https://emdr-belgium.be/)-therapie. Momenteel volg ik ook een bijkomende jaartraining relatietherapie.

Bovendien breng ik 20 jaar ervaring als ademcoach mee vanuit mijn loopbaan als [sopraan](/sopraan).
Recent wetenschappelijk onderzoek toont duidelijk aan dat een goede ademhaling cruciaal is voor ons fysiek én mentaal welzijn.

Je kan bij mij terecht met volgende **vragen**, **bezorgdheden**, **moeilijkheden** of
**problematieken**:

* Ervaar je vaak *somberheid*, *stress*, *onzekerheid*, *angst* of *paniek*? Heb je last van *vermoeidheid*, *depressieve klachten*, *gevoel van ademnood*, *rusteloosheid*, *lichamelijke klachten* of *burn-out*?
* Ondervind je moeilijkheden op het vlak van *identiteit*, *zelfwaarde*, *relaties*, *sociale interacties*, *emotieregulatie*, *communicatie*, *intimiteit*, *seksualiteit*, *zelfvertrouwen*, *prioriteiten stellen*, *zingeving*, *zelfzorg* of *opvoeding*?
* Wil je graag hulp bij het omgaan met *trauma*, *ervaring van verlies*, *overlijden*, *verslavingsproblemen*, *spanningen op het werk, in het gezin of de relatie*, *slaapproblemen*, *eetproblemen*, *faalangst*, *ASS*, *AD(H)D* of *hyperventilatie*?

Ik ga ervan uit dat elke mens, elke relatie en elke context om een unieke benadering vraagt.
Daarom ga ik graag samen met jou op zoek naar een **ondersteuning** die aangepast is aan jouw specifieke behoeften en noden.




